---
title: Yeraltından Notlar
date: 2020-05-01
description: 
category: Kitap
permalink: yeraltindan-notlar
img: notes_underground1.jpg
tags: [Dostoyevski, İnsan, Roman, Psikoloji]
---

1864 yılında basılmış bir roman olan Yeraltından Notlar sanki bugün kaleme alınmış gibi. Dostoyevski'nin bu *garip ve güzel* çalışması daha giriş cümlerinde okuyucuya mesafeyi veriyor. Dostoyevski kitap boyunca bu mesafeyle hep akıllıca oynayacak. Buradan bir gerçeklik çıkaracak. Okuyucuyu ondan iyi tanıdığını ona ispat edecek. 

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/n1.jpg" alt="Fyodor Dostoyevski"></div>
   <div class="two column"></div>
</div>

Biraz kendi okuma serüvenimden bahsedecek olursam yeraltından notlar uzun süredir görmezden geldiğim bir kitaptı. Özellikle bunalımlar, aşk acıları ve diğer insanlara karşı aşırı düşüncelere Stefan Zweig kitaplarından biraz aşinayım. Bu sebeple Yeraltından Notlar'ı okumamak için baya bir direndim. Fakat varoluşçu felsefe üzerindeki etkisini farkettiğimde artık okumama gibi bir şansımın kalmadığını anlamış oldum. Ana teması Rus yazarın *insandaki en büyük güç ve aynı zamanda en göze çarpan zayıflık* olduğuna inandığı yoğun kendilik duygusu olan bu romana haksızlık ettiğimi şimdi anlıyorum.

Dostoyevski bu 150 sayfalık kısacık romanı taş ustası gibi oymuş. Çeviriden ötürü Dostoyevski'nin sanatını anlamamız zor. Ama bu kötü çevirilerden bile arkadaki güç hissediliyor. Tıpkı bir bağımsız sinema filmi gibi okuyucuda gri bir his bırakıyor. Bugün biraz Yeraltından Notlar'ın dünyasında yaşıyoruz aslında. Erdem sözleri söyleyenlerden ağzımız yandı. Şimdi ise bir karman çormanlık hakim.

> "Daha o zamanlarda bile yeraltını ruhumda taşıyordum." - Yeraltından Notlar

Yeraltından Notlar için ne söylenebilir? Büyük düşünceleri bir kenara bırakıp insani dramaya bakacak olursak aslında romanın trajikomik ana karakteri çok *sağlıklı* biri değil. Sağlıklı olmayan karakter bir ipucu. Kitabı okurken yaptığı hatalar aklıma geldi. İlk dikkatimi çeken çok düşünmesi oldu. Bir tür fazla bilinçlenme problemi yaşıyor, özellikle başka insanlar ile ilgili. Hastalığının kendisi de farkında. İnsanlara ve yaşamın geneline derin bir kin duyuyor. İlişkilerinde yoğun bir gücenme yaşasa da aslında bu insanlar tarafından beğenilmek istiyor.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/n7.jpg" alt="Yeraltından Notlar"></div>
   <div class="two column"></div>
</div>

İsimsiz karakterin yaşamı ve kedine ve öteki insanlara karşı düşünceleri bir sonuç. Altında ise derin bir ruh tahlili yatıyor. Dostoyevski bunun farkında ve ancak erdemsiz karakteri hayatlarımızın gerçeklerini bize söyleyebilir.

Romanın isimsiz karakterin birtakım güçlü yönleri var. Bunları daha çok kendi pek masum olmayan amaçları için kullanıyor. Memurluğunu başkalarına eziyet etmek için kullanması. Ağzının laf yapmasını ise Liza'nın kafasını karıştırmak, aklını çelmek için kullanıyor. Notların yazarının sıklıkla kötücül etkileri ve bundan aldığı bir zevk var. Dostoyevski Karamazov Kardeşler'den farklı olarak kötülüğü tam bir zayıfa vermiş. Bu anlamda Yeraltından Notlar'ın kötülüğün doğası üzerine bir yapıt olduğunu söylemek mümkün. Karakterinin benzerlerinin toplumda olduğu vurgusu okuyucu açısından şaşırtıcı ve gerçek bir tecrübe.

Dostoyevski'nin incelikle kurguladığı sahnede notların yazarı bir tür kendini aklama peşinde. Bazen gerçekten zekice şeyler söylüyor. Ama biraz dengesiz. Okuyucusuna yaranmak için her türlü dalkavukluğu yapıyor. Biraz düzenbaz... Biraz sıkılgan... Siz buna bakarak eğleniyorsunuz. O ise bundan biraz pişman oluyor. Siz hafif acır gibi oluyorsunuz. Ama o bunu fark ediyor ve mağrur davranıyor. Acımanıza ihtiyacı yok.

Söyleyeceğini karaktere söyleterek anlatımı güçlendirip önyargıyı kırdıktan sonra bunu çağın ve insanının ruhunu anlatmak için kullanacak. Notların yazarının hayata bakışını anlattığı bölümde ilginç bölümler var.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/n2.jpg" alt="Yeraltı Lisa"></div>
   <div class="two column"></div>
</div>


Kitabın önsözünde yer aldığı üzere Dostoyevski'nin Yeraltından Notlar'ı bir yıl önce 1986'dan bir yıl önce yayınlanan Çernişevski'nin Ne Yapmalı? adlı eserine tepki olarak yazılmış. Çernişevski insan duygularının da doğanın bir parçası olduklarını bilinebilirliğini ve öngörülebilirliğini savunduğu eserinde Rahmetov karakteri disiplinli ve fedakalıkla dolu çileci bir yaşam sürüyor. Lenin kitabı birden fazla kez okuyup ilham almış. Dostoyevski Sovyet sisteminin çöküşünden sonra güncellik kazanıyor. Çernişevskinin kendini yeniden biçimlendiren insan fikrinin ütopik toplumuna alternatif oluşturuyor. 

Dostoyevski "Kristal Saray"'a karşı olarak insanın çoğu kez kendi izole ve bencil dünyasında kendi çıkarına aykırı olsa da irrasyonel kararlar alabileceğini savunuyor. Üstelik insan bunu yalnızca özgür iradesini korumak için yapabileceğini söylüyor. İnsandaki bu delice hal, Çernişevski'nin dünyasının tam zıttı olan insanın doğasındaki bu grotesk güzellik Dostoyevski'ye göre insanı değerli yapan tam da bu.
Çağının modernistlerine ve ütopyacılarına hicivli bir dille ne notların yazarının ne de insanlığın hiç de bildikleri gibi olmadığını söylüyor.

Roman iki bölümden oluşuyor. İlkinde bölümde kendi ağzından karakteri ve hayata bakışını dinliyoruz. Bu bölümde ilginç sosyolojik tespitler var. İkincisinde ise günlük hayatta başına gelen çeşitli olaylara dair anılar var. İlk kısmın teori ikinci kısmın ise pratik olarak düşünülebileceği şeklinde bir yorum var. Bu yoruma katılıyorum. 

I. Kitap'ta Süvari İle Takışma yalnızca Süvari İle Takışma olayına yer verilirken II. kitap olan Sulu Sepken Üzerine'de yazarın Zverkov ile Akşam Yemeği, Lisa ile Görüşme, Yeraltı adamının uşağı Apollon, Lisa'nın Eve Gelmesi sahneleri yer alıyor.

* Zeki insanların asla bir baltaya sap olamayacağı, olanların az biraz aptal olması gerektiği.
* Gençlik geçicidir.

* "Gençliğine güvenme; o gün göz açıp kapayana kadar gelecek!"
* "Öyle ya, belki yalnızca mutluluğu sevmiyordur insan? Belki aynı ölçüde acıyı da seviyordur? Belki acı da mutluluk kadar çıkarınadır?"
* "Gerçek, tam bir hastalıktır. Sıradan bir bilinç, insanın yaşaması için fazlasıyla yeterlidir."

[Jordan Peterson](https://en.wikipedia.org/wiki/Jordan_Peterson)'un derslerinde denk geldiğim bir [alıntının](https://www.youtube.com/watch?v=97jBvbmY03g]) kitabı samimiyetle okumamda çok etkisi oldu. Özellikle alıntı yaptığı *bir piyano tuşu olmamak için her şeyi yapmak* ile ilgili bölüm çok etkileyici. Kitabın İngilizce versiyonundaki anlatımın çok daha çarpıcı olduğunu eklemeliyim.

<div class="quote1"><div class="quote2">Jordan Peterson on Dostoevsky's Notes From Underground - Çeviri</div>
   Yeraltından notlar çok kısa bir kitap. Ana karakteri bir bürokrat ama biraz pislik bir bürokrat. Pislik olduğunu kendi de biliyor.
   Tüm hayatı boyunca tek yaptığı diğer insanların hayatını daha sefil hale getirmek çünkü o kadar küskün ezilmiş ve zayıf ki.
   Bürokratik pozisyonunu kötüye kullanmaktan azıcık önemsiz gücünü insanların üzerinde kullanmaktan hiç geri durmamış. Derken birazcık miras kalıyor ve işinden ayrılıyor.
   Bu da onun itirafı. Yeraltından notlar. O yeraltı adamı.
   
   Olağanüstü bir kitap. Bariz biçimde komik. Psikolojik olarak da o kadar canlı ki. Bu muhteşem kitap yalnızca birkaç yüz sayfa uzunluğunda. Herneyse bu kişi o kadar kibirli, nihilistik ve içerlemiş ki hayatını kendisine haklı çıkarmaya çalışıyor. Sonuç olarak da çok kötü bir iş çıkartıyor. İçten kalmaya çalışmış olsa da dürüstlük var içerisinde. Sokaklarda fahişelik yapmak zorunda kalan bir kadınla tanışıyor. Çünkü Viktoryen çağda kadınlar için çok seçenek yok. Ekonomik sebeplerle kadın sokakta çalışmaya başlamış. Bir yanlış mesihlik havasına giriyor. Kadını kurtarmayı teklif ediyor. Fakat yapamaz çünkü faydasız kendisine faydası yok. Kadın tereddütlü olarak kabul ediyor. Binbir fedakarlıkla onu görmek üzere çıktığında ona onunla oynadığını ve şaka yaptığını anlatıyor. Kadının durumunu daha kötü hale getiriyor.
   
   Bunu neden yaptığını biliyoruz. Çünkü kendisi söylüyor. Tövbe ediyor ve nasıl biri olduğunu söylüyor. Bu korkunç kişi zayıf ve kinci olduğunu biliyor. İtiraf ediyor ve diyor ki: Bak işte şimdi itiraf ettim! Şimdi daha iyiyim iyi bir insan oldum. Sonrasında iyi bir şey yapmaya çalışıyor. Ama bir santim bile değişmemiş. İtiraf yalnızca kendini iyi hissetmek için. Birine yardım etmeyi teklif ediyor ve ardından onu da aşağı çekiyor. Boğuldukları suyun altına. 
   
   Dostoyevski ve Nietzche'yi paralel olarak okumak çok ilginç. Çünkü tabi ki Dostoyevski bir dramatist ve Nietzche ise bir filozof, sanki Dostoyevski dramayı yazmış Nietzche'de felsefi yorumları yapıyor gibi. Beraber okunduklarında çok güçlüler. Bu kısım yeraltından notlardan,
 </div>

Daha sonra Karamazov Kardeşler'ini okumayı düşünüyorum. Suç ve Ceza, Budala ve Ecinniler okumak istediğim kitaplar arasında. Yeraltından Notlar'a etkisinden sonra Çernişevski'nin Ne Yapmalı'sı da ilgimi çektiğini söylemeliyim.
