---
title: Yeraltından Notlar
date: 2020-05-01
description: 
category: Kitap
permalink: posts/2020/05/yeraltindan-notlar
img: notes_underground1.jpg
tags: [Dostoyevski, İnsan, Roman, Psikoloji]
---

Yeraltından Notlar uzun zamandır okumak istediğim bir romandı. Dostoyevski'nin insan doğasını anlatmakta iyi olduğu edebiyat severler tarafından bilinen bir gerçek. Yeraltından Notlar, Dostoyevski'nin bence en "garip" çalışması. Roman boyunca ana tema Dostoyevski'nin *insandaki en büyük güç ve aynı zamanda en göze çarpan zayıflık* olduğuna inandığı yoğun kendilik duygusu.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/n1.jpg" alt="Fyodor Dostoyevski"></div>
   <div class="two column"></div>
</div>

1864 yılında basılmış bir roman olan Yeraltından Notlar sanki bugün kaleme alınmış gibi. Tıpkı Fransız yeni dalgasının ilk örneklerinde olduğu gibi okuyucuda gri bir his bırakıyor. Bugün biraz Yeraltından Notlar'ın dünyasında yaşıyoruz aslında. Bizler halihazırda kitabın içerisinde yaşadığımızdan değiştirici etkisini anlamak biraz zor. Aslında böyle bir karaktere yer vermenin romancı açısından ne kadar ilerici bir hareket olduğunu görmek gerekiyor. Bu özellikleriyle roman yeni bir yol oluşturarak kültür, felsefe ve edebiyat üzerinde derin izler bıraktı. Yeraltından Notlar bu anlamda bir kilometre taşı. Bugün bu etki o kadar yayılmış ki bugün biraz onun dünyasında yaşıyoruz. Artık bu orijinalliğin artık klasikleştiği noktadayız.

> "Daha o zamanlarda bile yeraltını ruhumda taşıyordum." - Yeraltından Notlar

Yeraltından Notlar için ne söylenebilir? Büyük düşünceleri bir kenara bırakıp insani dramaya bakacak olursak aslında romanın trajikomik ana karakteri çok *sağlıklı* biri değil. Kitabı okurken yaptığı hatalar aklıma geldi. İlk dikkatimi çeken çok düşünmesi oldu. Bir tür fazla bilinçlenme problemi yaşıyor, özellikle başka insanlar ile ilgili. Hastalığının kendisi de farkında. İnsanlara ve yaşamın geneline derin bir kin duyuyor. İlişkilerinde yoğun bir gücenme yaşasa da aslında bu insanlar tarafından beğenilmek istiyor.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/n7.jpg" alt="Yeraltından Notlar"></div>
   <div class="two column"></div>
</div>

Kitabın giriş cümleri baştan okuyucuya mesafeyi veriyor. Dostoyevski kitap boyunca bu mesafeyle hep akıllıca oynayacak. Buradan bir gerçeklik çıkaracak. Okuyucuyu ondan iyi tanıdığını ona ispat edecek. 

Romanın isimsiz karakterin birtakım güçlü yönleri var. Bunları daha çok kendi pek masum olmayan amaçları için kullanıyor. Memurluğunu başkalarına eziyet etmek için kullanması. Ağzının laf yapmasını ise Liza'nın kafasını karıştırmak, aklını çelmek için kullanması gibi. Notların yazarının sıklıkla kötücül etkileri ve bundan aldığı bir zevk var. Pislik bir herifin notlarını okuyorsunuz. Bulacağınız da biraz pislik oluyor haliyle. Bir yerde kötülüğün doğası üzerine bir yapıt olduğunu söylemek mümkün. Karakterinin benzerlerinin toplumda olduğu vurgusu var. Okuyucu açısından şaşırtıcı ve gerçek bir tecrübe bu. Notların yazarı sıklıkla ben sizim diyor.

Dostoyevski'nin incelikle kurguladığı sahnede notların yazarı bir tür kendini aklama peşinde. Bazen gerçekten zekice şeyler söylüyor. Ama biraz dengesiz. Okuyucusuna yaranmak için her türlü dalkavukluğu yapıyor. Biraz düzenbaz... Biraz sıkılgan... Siz buna bakarak eğleniyorsunuz. O ise bundan biraz pişman oluyor. Siz hafif acır gibi oluyorsunuz. Ama o bunu fark ediyor ve mağrur davranıyor. Acımanıza ihtiyacı yok.

Söyleyeceğini karaktere söyleterek anlatımı güçlendirip önyargıyı kırdıktan sonra bunu çağın ve insanının ruhunu anlatmak için kullanacak. Notların yazarının hayata bakışını anlattığı bölümde ilginç bölümler var.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/n2.jpg" alt="Yeraltı Lisa"></div>
   <div class="two column"></div>
</div>


Kitabın önsözünde yer aldığı üzere Dostoyevski'nin Yeraltından Notlar'ı bir yıl önce 1986'dan bir yıl önce yayınlanan Çernişevski'nin Ne Yapmalı? adlı eserine tepki olarak yazılmış. Çernişevski insan duygularının da doğanın bir parçası olduklarını bilinebilirliğini ve öngörülebilirliğini savunduğu eserinde Rahmetov karakteri disiplinli ve fedakalıkla dolu çileci bir yaşam sürüyor. Lenin kitabı birden fazla kez okuyup ilham almış. Dostoyevski Sovyet sisteminin çöküşünden sonra güncellik kazanıyor. Çernişevskinin kendini yeniden biçimlendiren insan fikrinin ütopik toplumuna alternatif oluşturuyor. 

Dostoyevski "Kristal Saray"'a karşı olarak insanın çoğu kez kendi izole ve bencil dünyasında kendi çıkarına aykırı olsa da irrasyonel kararlar alabileceğini savunuyor. Üstelik insan bunu yalnızca özgür iradesini korumak için yapabileceğini söylüyor. İnsandaki bu delice hal, Çernişevski'nin dünyasının tam zıttı olan insanın doğasındaki bu grotesk güzellik Dostoyevski'ye göre insanı değerli yapan tam da bu.
Çağının modernistlerine ve ütopyacılarına hicivli bir dille ne notların yazarının ne de insanlığın hiç de bildikleri gibi olmadığını söylüyor.

### Kitabın Yapısı

Roman iki bölümden oluşuyor. İlkinde bölümde kendi ağzından karakteri ve hayata bakışını dinliyoruz. Bu bölümde ilginç sosyolojik tespitler var. İkincisinde ise günlük hayatta başına gelen çeşitli olaylara dair anılar var. İlk kısmın teori ikinci kısmın ise pratik olarak düşünülebileceği şeklinde bir yorum var. Bu yoruma katılıyorum. 

* I. Kitap
    * Süvari İle Takışma
* II. Kitap : Sulu Sepken Üzerine
    * Zverkov Akşam Yemeği
    * Lisa İle Görüşme
    * Apollon
    * Lisa'nın Eve Gelmesi

### Kitaptan Bazı Alıntılar

* Zeki insanların asla bir baltaya sap olamayacağı, olanların az biraz aptal olması gerektiği.
* Gençlik geçicidir.

> Gençliğine güvenme; o gün göz açıp kapayana kadar gelecek!

> Öyle ya, belki yalnızca mutluluğu sevmiyordur insan? Belki aynı ölçüde acıyı da seviyordur? Belki acı da mutluluk kadar çıkarınadır?

> Gerçek, tam bir hastalıktır. Sıradan bir bilinç, insanın yaşaması için fazlasıyla yeterlidir.

### Neden İlgimi çekti?

Kısa bir kitap yalnızca 150 sayfa kadar. Daha önce tavsiye edildiğini ve referans gösterildiğine çok şahit oldum. Dostoyevski'nin insan doğasını anlatmakta iyi olduğu yönünde bir yorum var.

Takip ettiğim JBP* derslerinin etkisi oldu. Özellikle alıntı yaptığı insanın bir piyano tuşu olmamak için her şeyi yapacağı ile ilgili bölüm beni etkilemişti. Bu alıntıdaki dilin çok daha çarpıcı olduğunu belirtmeliyim.

* https://www.youtube.com/watch?v=97jBvbmY03g

### Hangi baskısını okudum?

Pek iyi bir baskı olmadığı yönünde şüphelerim var. Biraz araştırmadan aldığım bir kitap olmuş.

```
Remzi Kitabevi Nisan 2018
ISBN 978-975-14-1845-6
Editör: Kerem Çalışkan
Düzelti: Nesrin Arslan
Kapak: Ömer Erduran
Çevirmen: Tülin Dagüloğlu
```

### Kitaptan ne ölçüde etkilendim ?

Çok fazla etkilenmedim. Özellikle bunalımlar ve aşk acıları diğer insanlara karşı aşırı düşüncelere Stefan Zweig kitaplarından biraz aşinayım. Kitabın ününü varoluşçu felsefe üzerindeki etkisinden kısmen anlasam da belki de çeviri sebebiyle bu etki biraz kırılmış olabilir. Daha önce de bahsettiğim gibi hikayenin sonunu baştan gördüğümüzden tarihsel perspektif içerisindeki etkisini hissedemiyoruz. Özellikle yazarın kendisini anlattığı ilk bölümde zekice paragraflar var. Daha sonra tekrar farklı bir çeviri veya İngilizce versiyonu okunabilir.

### Kaç puan veririm?

10 Üzerinden 7

### İleriki Okumalar

Daha sonra Karamazov Kardeşler'ini okumayı düşünüyorum. Suç ve Ceza, Budala ve Ecinniler okumak istediğim kitaplar arasında. Yeraltından Notlar'a etkisinden sonra Çernişevski'nin Ne Yapmalı'sı da ilgimi çektiğini söylemeliyim.
