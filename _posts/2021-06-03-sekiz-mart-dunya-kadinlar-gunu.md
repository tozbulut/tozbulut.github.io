---
title: Sekiz Mart Dünya Kadınlar Günü
date: 2021-06-03
description: 
category: Kitap
permalink: posts/2020/05/8-mart
tags: [Kadınlar, Bilim]
---

8 Mart tüm dünyada cinsiyetler siyasi ve sosyal bilincinin geliştirilmesine, ekonomik, siyasi ve sosyal başarılarının kutlanmasına ayrılıyor. Hayatlarımızın kadınlar ve erkekler olarak nasıl şekillendiği kültürün bireye temas noktalarından biri burası aslında. Türkiye'de kadın olmak, Çağımızda erkek olmak, Türkiye'de erkek olmak dediğimiz zaman bu bir takım hikayelerle dolu bir paketi kabullenmek demek. Bu ayrıntılara dikkat edersek artık "woke" biri olarak bir bilinç açılmaşı yaşar mıyız bilmem ama burada karşımıza çıkabilecek problemlere karşı hazırlıklı olmak hayatlarımızın kalitesi açısından önemli.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/8march.jpg" alt="8 Mart"></div>
   <div class="two column"></div>
</div>

Bir grup içerisinde bir şeyin yolunda gitmediğini gördüğünüzde ve bu durumu bir şekilde değiştiremeniz mümkün olmadığında yapılacak şey onu bir kenara öğrenilmiş bir ders olarak not etmektir. Ortada bir haksızlık varsa bu haksızlığı içimize yedirmemek, gözümüzü hep onun üzerinde tutmak.

Genç bir adam olarak toplumun bana da yüklediği bazı "görevler" var aslında. Fakat genç bir kadın söz konusu olduğunda toplumun görevleri ve varsayımları bunaltıcı olduğunu tahmin etmek zor değil. Kimi zaman da kıskaç suç teşkil edecek şekilde daralıyor. Sistematik olarak kadına bir kötü davranış söz konusuysa, sistemin canavarlar oluşturduğunu görüyoruz. Artık genç bir kadın için toplumsal bir problemden söz edebilir hale gelmek mümkün oluyo ve durum aslında insanlık için biraz utanç verici bir noktaya geliyor. Artık genç kadınlar ayrımcılığa karşı uyarılmak zorunda.

Genç bir kadın hayata atılırken bilmeli ki dışarıda onu ezmeye çalışan bir canavar var. Ama canavar asla dünyanın kendisi değil. Ve aslında o canavardan daha güçlü. Canavara adilce karşı durulduğunda tüm dünya onunla beraber yanında yer alacak.

Bugün Dünya toplumlarına baktığımızda insanlığın karşı karşıya kaldığı bir çok temel sorun çözülmüş görünse de cinsiyet eşitsizliği başı çekiyor. İnsanlar olarak cinsiyet rollerini içselleştirdiğimiz ölçüde bir bilinç de geliştirmek gerekiyor. İnsanın cinselliğini kişiliğinin geri kalanına ve dünyaya nasıl entegre ettiği de ruhsal durumu açısından çok önemli. Mesela genç bir kadını ele alalım. Genç bir kadın neyle boğuşur. Evlenecek mi yoksa bekar mı kalacak? İş hayatına mı arkadaşlarına mı vakit ayırsın? Düzenli bir ilişkisi var mı? Yaşının dezavantajını nasıl - ki genç yaşın dezavantajı tecrübe eksikliğidir - nasıl kapatıyor?

Zaman kadınlar için oldukça kısıtlı. Kadınlar için hem kariyer hem de çocuk sahibi olması gerekiyor. Erken evlenmediyse hepsi aynı ana denk geliyor. Ne istediği konusunda da net değilse zor bir durumda kalıyor. 

Aktivist kimliğini benimseyen bir çok kişinin konuyu pek de anlamadığını görüyorum. Kadınların üzerinde somut bir baskı olduğunu söylemek yanlış olur. Kimse bir kadına gerçekten ayrımcılık yaparak "burada çalışman yasak!" diyemez. Böyle bir davranış insan haklarına aykırı olur. Kültürün kadınlara karşı tutumu ise daha incelikli bir konu. Pozitif ayrımcılık bunun aslında bir denemesi diyebiliriz. Biraz üzerine düşünülmesi gereken bir örnek aslında. Unutmayalım burada ince bir çizgi var.

Kadınlar günü dünyaya sol düşüncenin armağanı. Tıpkı çalışma saatleri gibi bir çok faydasından biri. Bu olağanüstü değiştirici fikirlerin yakıcılığı büyük oldu. Arkasındaki ideolojiyi körü körüne savunmak pek kolay değil. İşte geçmiş nesillerin günahlarını burada görüyoruz. Tıpkı Stalin'in işçi haklarından ziyade kendi güç mücadelesini umursadığı gibi radikalleşen solun akılla ilişkisi kesiliyor. O zaman tarihsel olarak bakıldığında belki bir bilinçli taraf var var bir de bilinçsiz diyebiliriz. Günümüzde bu biraz karışmış görünüyor.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/ataturk_kadin.jpg" alt="8 Mart"></div>
   <div class="two column"></div>
</div>

Ülkemizin geçmişine baktığımızda Atatürk'ün kurmuş olduğu Cumhuriyet'le gelen ilerlemeyle ülkenin bu anlamda çağın ötesine geçmesi insana mutluluk veriyor. Genç Cumhuriyet yeni gelişmekte olan kadın hakları fikrini hemen dinamizmi ile içselleştiriyor. Atatürk bizlere bu kadına yönelik düşüncenin geri kalanından daha önde olması gibi çok değerli ve gurur verici armağanı bırakmış oluyor. Aslında bu hem tüm dünya hem de özellikle Türkiye açısından bu çok anlamlı. İnsanların gerekli bilimsel altyapıya, hayatın gerçekliği ile ilgili görüş açıklığına sahip olduğunda etki altında kalmadan çağın önüne geçebileceğinin bir göstergesi. Bu yüzyılda kadınların araç kullanmasını tartışan Ortadoğu toplumlarına da iyi bir örnek. 

> Türkiye'nin ve diğer ülkelerin iş gücündeki cinsiyet eşitsizliği incelendiğinde OECD tarafından yıllık açıklanan verilere göre 2019 yılında Türkiye'de kadınların işgücüne katılma oranı %34,4 olarak gerçekleşti.

Muazzez İlmiye Çığ bu neslin bir örneği. Hala kanlı canlı. Bir ülkeye Cumhuriyet getirmiş olmanın. Ve pek tabi devrim yapmış olmanın ateşini yüz yaşındaki bu sevimli hanımefendinin gözlerinde görmek o kadar da zor değil. 1914 doğumlu olan Muazzez İlmiye Çığ öyle çok üst bir gelir grubundan gelmiyor.

> Bursa Kız Öğretmen Okulu'ndan mezun olup, Eskişehir'de ve 4.5 yıl öğretmenlik yaptıktan sonra 15 Şubat 1936 tarihinde Ankara Üniversitesi Dil ve Tarih Coğrafya Fakültesi Hititoloji bölümüne kaydoldu. Nazi Almanyası'ndan Türkiye'ye iltica etmiş olan ve Ankara Üniversitesi'nde dersler veren Prof. Dr. Hans Gustav Guterbock'dan Hitit Dili ve Kültürü derslerini, Prof. Dr. Benno Landsberger'den Sümer ve Akad Dilleri ve Mezopotamya Kültürü derslerini aldı. 1940 yılında Ankara Üniversitesinden mezun olduktan sonra İstanbul Eski Şark Eserleri Müzesi Çiviyazılı Belgeler Arşivine uzman olarak atandı. Aynı yıl Kemal Çığ ile evlenmişti. Müzede çalıştığı 31 yıl boyunca meslektaşı Hatice Kızılyay ve Dr. F. R. Kraus ile birlikte müzenin deposunda bulunan Sümer, Akad ve Hitit dillerinde yazılmış on binlerce tableti temizleyip, sınıflandırıp numaralandırdı, 74 bin tabletten oluşan çivi yazılı belgeler arşivini oluşturdu, 3 bin tabletin kopyasını yapıp katalog halinde yayımladı. Kaynak: Vikipedi

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/muazzez_ilmiye_cig.jpg" alt="8 Mart"></div>
   <div class="two column"></div>
</div>

Tarihin bir çok evresinde birlikte omuz omuza mücadele veren cinsiyetler asla birbirlerinden nefret etmediler. Burada geleneksel toplum yapısı direniyor. Burada bu eski alternatif çözüme merhametle yaklaşmak gerek. Geleneksel toplum kadını korumak için bazı mekanizmalar geliştirmiş. Çünkü bu istismar edilmiş kanlı ve acılı bir geçmişin sonucu.

Amerika'da bu konuda tartışılan meselelere baktığımızda MeToo hareketi ve Hollywood da kadın aktrislerin daha düşük ücret aldığının ortaya çıkması gibi dikkat çeken gelişmeler oldu. Bu yeni gelişmeler olumlu olsa da onları sahiplenen hareketin itici bir hali var. Progressive (ilerlemeci) bu yeni yaklaşım Suffragette Hareketi gibi tarihe adını altın harflerle mi yazdıracak yoksa abartılı ve gereksiz olarak nitelendirilip geri mi çevrilecek. Sosyal medya özellikle de Twitter bu tartışmalarda önemli bir yer oynadığını görüyoruz. Twitter zaman zaman paylaşım platformu kimliğinin dışına çıkarak bu rolü üstlenmeye gönüllü gözüküyor.

Konunun derinliğini anlamaya çalışmak daha faydalı bir tutum. Cinsiyet insanın varoluşunda çok önemli bir yer tutuyor. Anladığım kadarıyla bilim çevreleri de bu sorunun cevabını hala araştırıyor. Fanatik taraftarlar şöyle dursun konuyu önyargısız ve bilimsel olarak ele alan kişiler için bile sorunlar belirli bir karmaşıklıkta. Kadın ve erkek arasındaki farkların ne kadarının biyolojik ne kadarının kültürel olduğu bir soru işareti. STEM (Science-Tecnology-Engineering-Medicine) alanlarında ve yönetim pozisyonlarındaki kadınların sayısındaki azalma nereden kaynaklanıyor? Bu sayıyı müdahale ederek arttırmaya çalışmak doğru mu? Yoksa bunu doğal bir sonuç olarak mı kabul etmeliyiz?

> Rakamlar yalan söylemez; insanlar rakamlarla yalan söyler. -Mark Twain

Rakamlar yalan söylemeyeceğine göre eşitsizlik ortada. Fakat  eşitsizliğin nereden kaynaklandığı, düzeltilmesinin dikte edilip edilmeyeceği soru işareti. Kendi bireysel düşüncem temkinli olmak gerektiği yönünde. Fikri geliştirenle onu yarı-doğru şekilde yorumlayıp fanatizmini yapan arasında fark var. Bizim de bu fikirlere tepkimiz fanatiklik olmamalı. Özellikle sosyal değişimlerin sonuçları toplumlarda yaralar açabilir. Burada değişimden yana olanlarla değişime karşı olanlar arasında bir tansiyon görüyoruz.

*Toplumsal Cinsiyet Eşitliği* Birleşmiş Milletlerin yayınladığı sürdürülebilir kalkınma amaçları arasında 5. sırada yer alıyor. Liste bugün kadınların ilerlemesinin önünde toplumsal engeller olduğunu tasdikler nitelikte. Bu alanda bir şeyler yapılması gerektiği ortak, problem karmaşık ve bu konuda haberdar ve hassas olmak yapılabilecek en doğru davranış.
