---
title: Onaltıncı İstanbul Bienali İzlenimleri
date: 2019-10-27
description:  26 Ekim Cumartesi günü nihayet 16. İstanbul Bienali'ni görmek için Bienal'in mekanlarından biri olan Tophane'deki MSGSÜ İstanbul Resim ve Heykel Müzesine gittim. İstanbul Kültür Sanat Vakfı (İKSV) tarafından düzenlenen ve katılımın ücretsiz olduğu Bienale bu yıl 500000 ziyaretçi bekleniyor.dd # Add post description (optional)
img: https://derinmavi.io/images/yedinci-kita.jpg
category: Sanat
permalink: onaltinci-bienal-izlenimleri
tags: [Sanat, Aksiyon Odaklılık] # add tag
---

26 Ekim Cumartesi günü nihayet 16. İstanbul Bienali'ni görmek için Bienal'in mekanlarından biri olan Tophane'deki MSGSÜ İstanbul Resim ve Heykel Müzesine gittim. İstanbul Kültür Sanat Vakfı (İKSV) tarafından düzenlenen ve katılımın ücretsiz olduğu Bienale bu yıl 500000 ziyaretçi bekleniyor. Bienal üç mekanda yapılıyor. Büyükada, Pera Müzesi, ve MSGSÜ. İsterseniz belli bir ücret ödeyerek rehberli turlara katılabiliyorsunuz.  

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/yedinci-kita.jpg" alt="Yedinci Kıta"></div>
   <div class="two column"></div>
</div>

Cumartesi öğleden sonra orada olacağımız için aşırı kalabalık olabileceğinden endişeleniyordum. Fakat öyle olmadı. Gayet rahat bir şekilde giriş yaptıktan sonra saat 14.40’dan kapanış saatine kadar sergi binasında kaldık. Bu süre aralıksız gezerek sonlara doğru hafif aceleyle tam tamına yetti diyebilirim. Tam bir gün ayrılırsa mesela sabah 10.00 gibi gelip öğle yemeği yiyerek rahat rahat gezilebilir.

Bu yıl festivalin küratörü Fransız yazar ve akademisyen Nicolas Bourriaud.
Bianelin teması *Yedinci Kıta* adını Pasifik okyanusunun ortasındaki devasa çöp yığınından alıyor.
İnsan aktivitesinin gezegen üzerindeki etkisi içine giriyor olduğumuz yeni jeolojik bir dönem olan Antroposen'in karaktize edici özelliğini oluşturuyor. 
Sanatçılar burada yolu gösteren olma iddiası taşıyorlar. Odaklanılan noktalardan biri antropoloji. Fakat bu antropolojide nesne, bitki, hayvan, makine, algoritma karışıyor. Bu güncel sanatta doğa ve kültür birleşmiş haline tanık oluyor. Onunla bir *tozlaşma* içerisine giriyoruz.

Bienal Rehberinin İstanbul Bienali Direktör'ü Bilge Öner'in yazdığı önsözünde belirtildiği üzere Türkiye'de her on kişiden altısı İklim Krizi konusunda kaygı yaşıyor:
> İklim Haber ve KONDA Araştırma, 2019 yılında Türkiye kamuoyunun iklim değişikliği algısını ölçmek ve giderek derinleşen iklim krizi hakkında ne düşünüldüğünü öğrenmek için Türkiye örneklemi üzerinden bir anket çalışması gerçekleştirdi. Söz konusu veri bu çalışmanın sonucu olarak karşımıza çıkıyor.

Rehberde iklim değişikliği alanında kullanılan terimler ile de ilgili bir not var:
> Uzmanlara göre bu alanda kullanılan terimlerin durumun aciliyetini ve uygulanması gereken yaptırımları hatırlatacak şekilde değiştirilmesi, küresel ısınma yerine küresel ısıtma, iklim değişikliği yerine iklim krizi deyişleri tercih edilerek uluslararası şirketlerin sorumluluğuna dikkat çekilmesi gerekiyor.

Bir diğer dikkat çeken konu Bienalin yerinin değiştirilmiş olması. Tarihi Haliç Tersaneleri bir yenilenme çalışması içerisinde. IKSV eski binalardaki asbestli malzemelerin temizlik çalışmalarının henüz tamamlanamadığının tespit edilmesi üzerine mekânın değiştirileceğini açıklamıştı.

Rehberdeki açıklama şöyle: 
> Tarihi Haliç Tersaneleri'nde bir senedir süren yoğun çalışmalarmıza rağmen Bienal'in gerçekleştireceği alandaki asbestli malzemelerin halen temizlenenememiş olması nedeniyle mekanı kullanmama kararı aldık. Durumun insan sağlığı ve güvenliğini tehdit edebilecek olması bizi böyle bir kararı almaya mevcut bıraktı. Tam bu noktada Mimar Sinan Üniversitesi Güzel Sanatlar Fakültesi, Mart 2020 de üniversite bünyesinde İstanbul Resim ve Heykel Müzesi olarak kapılarını açacak beş numaralı Antrepo’nun, 2005 ve 2011 yıllarında olduğu gibi bienale ev sahipliği yapmasını kabul etti.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/msgsu-5nolu-antrepo.jpg" alt="5 numaralı Antrepo"/></div>
   <div class="two column"></div>
</div>

Modern sanatın provoke edici bir tarafı var. Sanatçının bizi biz yapan şeylerle bir sevgi nefret ilişkisi içerisinde olduğunu görmek mümkün.
Sanatçı modern dünyanın getirdiği üretim, tüketim, teknoloji, iktidar gibi hayati fikirlerin tam göbeğinde fakat aynı zamanda onlarla bir savaş halinde.
Elbette sanatçı sosyal sorumluluğu çerçevesinde bu ikilemin farkında olmalı.
Çünkü usta bir sanatçı bizi içinde bulunduğumuz yanılgı içerisinden çıkarabilir.
Fakat biraz tedbirli yaklaşmakta fayda var. Yıkıcı sahte anarşist bir tutumun ya da dar bir politikanın tekrarlayan sloganlarını kullanmak tam da sanatın karşı olduğu bir tembellik.
Hele ki bu içinde bulunduğumuz ülke açısından politik bir yere tekabül edip araçsallaşıyorsa biraz şüpheyle yaklaşmalı.

Bienal deneyimini kişiselleştirmek çok önemli. Kendince anlamlar çıkartıp ilişkiler kurmak mümkün. 
Buradan alınan ilhamla insan kendini değiştirebilir. Kişisel deneyimizi zenginleştirmek demek bu ve bizler için bir serüvenin kapılarını açıyor. 
Sanat eseri yeterince iyiyse zaten bizimle konuşuyor. Bize kendimizi anlatıyor.
Değişmemiz için cesaret veriyor. Bu eserlerden bazılarının önünden hızlıca geçerken bazılarını ise saatlerce izlemek istedim. Bu da tam tamına aradığım kişisel tecrübeydi. 
Bienal tanıtımında gördüğüm açıklamaların yanı sıra eserleri kendimce tanımlamaya, bir koleksiyoncu gibi onlarda ilgimi çeken imgeleri toparlamaya çalışıyorum.
Doğru bulduğumuz şeyler üzerine yazmak onları keşfetmek kadar doğru bir şey yok. 
Bunlar üzerinden bir temel inşa etmenin inanılmaz derecede pratik olduğunu düşünüyorum. Böylece onları kişiliğimiz yaparak onların birer sembolüne dönüşebiliriz.

### Suzanne Treister - Bahçıvan HFT

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/HFT_HFT-Diagram3.jpg" alt="Suzanne Treister - Bahçıvan HFT" /></div>
   <div class="two column"></div>
</div>

Her bir bitki kartına gösterilen müthiş detay ilgi.
İnsan konsantrasyonunun bu şekilde kullanılması.
Numeroloji, sanrı yaratan maddeler. Darren Aronofsky'nin Pi filmindeki gibi. Fakat komplo teorisyeni. Deliliğin sınırlarında. Burada bahsedilen high frequency trading de ilginç bir konu.

> Sermayenin hareketleri sanrılar yaratır: Hem mevcut hem görünmez, eşit derecede gerçek ve hayalidirler.
Suzanne Treister, resim ve videolarının yanı sıra internet temelli ve işbirliğine dayalı çalışmalarında genellikle takma isimler kullanıyor, bu isimlere uygun sanatçı biyografileri ve çalışmalar üretiyor. Bahçıvan HFT, algoritmalar üstünden yüksek frekanslı işlemler (HFT) yapan bir borsacı ve “tekno-şaman” olan Hillel Fischer Traumberg’in eserlerinden bir derleme. Bu kurgusal karakter bir taraftan algıyı değiştiren ilaçlar ve bitkilerle deneyler yaparken, bir taraftan da bitkilerin hayatı, şamanizm, numeroloji ve sermayeye yüksek frekanslı işlemlerle yön verenler arasında bağlantılar kuruyor. Eser, sanrı yaratan maddeler, sermaye ve sanat, psikoaktif ilaçlar ve bilinç arasındaki bir dizi bağlantıyı sergiliyor. - Bianel Tanıtımından

* Eserde kullanılan kağıt: *Archival giclée prints on Hahnemuhle Bamboo paper, 21 x 29.7 cm each*
* https://www.artsy.net/show/annely-juda-fine-art-suzanne-treister-hft-the-gardener

### Johannes Büttner - Başka bir yaşam olasılığı kendisini yanan bir polis arabasında doğrudan, arkadaşlarımın yüzlerinde ise dolaylı olarak ifade eder, 2019

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/buttner.jpg" alt="Johannes Büttner"/></div>
   <div class="two column"></div>
</div>

> Çin’in mezara gömülü terakota askerlerinin zamanından günümüze kadar yöneticiler kitleleri hep kullanageldi ama bu kitlelerin iktidarı kinetik değil, göstergesel güçlerinden geliyordu. Johannes Büttner’in Hannah Black’ten alıntıyla adlandırdığı çalışması, şiddet temsillerini ele alıyor. Yerleştirme, farklı topraklardan yoğurulmuş yedi heykelden oluşuyor; her bir heykelin altında bir makinenin iskeleti var. Heykeller, bilimkurgu savaşçıları, toplum polisi ve tepetaklak çevrilmiş terakota askerlerin bir karışımına benziyor. Kontrolü kaybetmiş veya işi şiddete dökmüş bir algoritmalar ve ağlar dünyasına titreşip sarsılarak tepki veriyor, makine suretinde bir Golem’i serbest bırakıyorlar. - Bianel Tanıtımından

### Mika Rottenberg - Spagetti Blok Zinciri

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/spagetti.jpg" alt="Spagetti Blok Zinciri"/></div>
   <div class="two column"></div>
</div>


> Mika Rottenberg’in yapıtları, insan ilişkilerinin ve emeğinin parasallaştırılmasının ve sermayeleştirilmesinin etkilerini inceliyor. Absürt mizahı maddi ayrıntılara gösterilen özenle birleştiren yapıtlarının işlediği konular, kadınların deneyimleri ve emek pratiklerinden kapitalist montaj zincirlerine, paketleme ve sunum bantlarına kadar geniş bir yelpazeye yayılıyor. Rottenberg’in malzemeleri ve maddeyi, emeği, dokuyu, dokunsallığı ve teknolojiyi inceleyen Spagetti Blok Zinciri adlı çalışması nesnelere ve maddeselliğe dair deneyimimizle bağlantılı mit oluşturma ve gizleme süreçleri ile vadesi dolmuş gelenekler ve dünya görüşleriyle üst üste bindirilmiş güncel deneyimlerimizi öne çıkarıyor.  Bianel Tanıtımından

### Ursula Mayer - Atom Ruhu
*2016, 16 mm on HD, 20 min*
<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/atom-spirith.jpg" alt="Atom Spirith" /></div>
   <div class="two column"></div>
</div>

Bianel Tanıtımından:
> Atom Ruhu, biyomedikal yeniliklerin arttığı yakın bir gelecekte geçen spekülatif bir anlatı. Trinidad ve Tobago’da geçen ve bu iki adadaki LGBT topluluğuyla çekilen film, kriyojenik olarak dondurulmuş bir Nuh’un Gemisi oluşturmak için tüm yaşam biçimlerinden DNA örneklerini inceleyen ve toplayan bir grup evrim genetikçisinin çalışmasını ele alıyor. Soyu tükenmiş medeniyetlerden arta kalan titreşimlerin hâlâ hissedildiği tekno-bilimsel bir sibernetik gelecek sunan video, bilim ve mitolojiyi harmanlayarak, hesaplama ve biyoloji teknolojilerinin insanlığın ve çevrenin gelecekteki tekrarları üzerindeki etkilerine odaklanıyor.

Film hakkında diğer bilgiler için:
* http://www.ursulamayer.com/films/atomspirit.html

Filmi İzlemek İçin:
* https://vimeo.com/434339144

### Korakrit Arunanondchai - tarihle birlikte tuhaf isimli insanlarla dolu bir odada 4 
*With history in a room filled with people with funny names 4, HD Video: 23’28”*

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/KorakritArunanondchai.png" alt="Korakrit Arunanondchai"/></div>
   <div class="two column"></div>
</div>
   
Bianel Tanıtımından:
> Korakrit Arunanondchai çalışmalarında, endüstriyel süreçler, aile tarihçeleri ve çağdaş spiritüalizm veya animizm gibi fenomenleri Tayland ile Batı arasındaki kültürel alışverişler çerçevesinde sorguluyor. Arunanondchai’ın bir seri resminin yanı sıra sunduğu tarihle birlikte tuhaf isimli insanlarla dolu bir odada 4 adlı yapıtı, iki tarihsel olayı ilişkiye sokuyor: Donald Trump’ın yükselişi ve Tayland kralının ölümü. Filmde protesto ve yas etkinliklerini, sanatçının Chantri adında bir droneun ruhu ile mektuplaşmalarını, erken yaşta bunayarak hafızasını ve maddi dünyayla ilişkisini yitiren büyükannesini izliyoruz.

* Fragmanı: https://vimeo.com/261026131

Bir diğer dikkatimi çeken nokta da filmleri festival dışında kolay kolay bulamıyor oluşumuz. Şu çağda şu ortamda bile ulaşmanın bu derece zor olması insana bir fikir veriyor. Demek ki kaliteli görsel işitsel eğlence ürünü zor bulunuyor ve bizler kalitesizlere boğulmuş durumdayız.

Bienal'den gayet mutlu ayrıldığımı belirtmeliyim. Hem atmosferden hem de gördüğüm sanat eserlerinden o kadar etkileniyorum ki farklı bir dünyaya yolculuk yapmış gibi oluyorum. İçinde bulunduğum ruh hali, modum tamamen değişiyor. Bizimle orada konuşan her ne ise gündelik hayatımızda karşımıza çıkmıyor. İzlediğimiz dizilerde ya da sosyal medya ile dolduramadığımız bir açlık buradaki. Demek ki bu sesi daha çok dinlemek gerekiyor, ona daha fazla zaman ayırmak gerekiyor, onu hayatımıza daha çok katmak gerekiyor ki buradan alacağımız enerjiyle hayatlarımıza bambaşka yerlere taşıyabilelim.
