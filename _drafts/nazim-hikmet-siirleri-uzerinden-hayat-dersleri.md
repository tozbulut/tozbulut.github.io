Masalların Masalı ile başlayalım. İsminden başlıyor. Şairin cesaret edebileceği bir cürretle tüm masalları anlatan bir masal bu masalda şaire bir kedi, çınar, su, güneş. pastoral motifler, ölüm ve hayatın hissiyatı anlatılıyor.

Su başında durmuşuz,
çınarla ben.
Suda suretimiz çıkıyor,
çınarla benim.
Suyun şavkı vuruyor bize,
çınarla bana.

Su başında durmuşuz,
çınarla ben, bir de kedi.
Suda suretimiz çıkıyor,
çınarla benim, bir de kedinin.
Suyun şavkı vuruyor bize,
çınarla bana, bir de kediye.

Su başında durmuşuz,
çınar, ben, kedi, bir de güneş.
Suda suretimiz çıkıyor,
çınarın, benim, kedinin, bir de güneşin.
Suyun şavkı vuruyor bize,
çınara, bana, kediye, bir de güneşe.

Su başında durmuşuz,
çınar, ben, kedi, güneş, bir de ömrümüz.
Suda suretimiz çıkıyor,
çınarın, benim, kedinin, güneşin, bir de ömrümüzün.
Suyun şavkı vuruyor bize,
çınara, bana, kediye, güneşe, bir de ömrümüze .

Su başında durmuşuz.
Önce kedi gidecek,
kaybolacak suda sureti.
Sonra ben gideceğim,
kaybolacak suda suretim.
Sonra çınar gidecek,
kaybolacak suda sureti.
Sonra su gidecek
güneş kalacak;
sonra o da gidecek...

Su başında durmuşuz.
Su serin,
Çınar ulu,
Ben şiir yazıyorum.
Kedi uyukluyor
Güneş sıcak.
Çok şükür yaşıyoruz.
Suyun şavkı vuruyor bize
Çınara bana, kediye, güneşe, bir de ömrümüze...


Şair burada düşünce değil durum tasviri yapıyor. Varolmanın kendi başınalığı garip hali. Doğanın güzelliği. Bir çınar ağacının yanında durmanın insana hissettirdikleri. Suyun şavkının vurması aslında seni beraber oynamaya davet eden bir doğa. Çınar, kedi ve yazarın birbirlerinden farklı oluşlarının absürtlüğü. Amaçsızlık hissi. Amaçtan arınmışlık. Bir an durmak ve bakmak. Bu amaçsızlığı sonradan dolduruyor. Su serin, çınar ulu, ben şiir yazıyorum, kedi uyukluyor, güneş sıcak. Çok şükür yaşıyoruz. Ömrümüz. Derken birleşiyor. Suyu, çınarı, kediyi anıyoruz. Hem ölümü kabulleniş hem yaşamı kabulleniş söz konusu. Kedi aslında burada evcilleşmiş haliyle insanlaşmış bir doğa. Yazar kediden rahatsız değil. Onu da şiire katmış. Garip ikililik haliyle.
