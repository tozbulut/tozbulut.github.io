---
title: 8 Mart Dünya Kadınlar Günü
date: 2021-06-03
description: 
category: Kitap
permalink: posts/2020/05/8-mart
tags: [Kadınlar, Bilim]
---

Hayatlarımızın kadınlar ve erkekler olarak nasıl şekillendiği aslında çok dikkate değer bir konu. Kültürün bireye temas noktalarından biri burası aslında. Çağımızda kadın olmak, Türkiye'de kadın olmak, Çağımızda erkek olmak, Türkiye'de erkek olmak dediğimiz zaman bu bir takım hikayelerle dolu bir paketi kabullenmek demek. Burada bir bilinç ortaya koyabilmek hayatlarımızın kalitesi açısından önemli.

Bugün Dünya toplumlarına baktığımızda insanlığın karşı karşıya kaldığı bir çok temel sorun çözülmüş görünse de hala büyük sorunlar var. Cinsiyetler arası eşitsizlik bu sorunlar arasında başı çekiyor. Dünya Kadınlar Günü 8 Mart'ta bütün dünya genelinde insan hakları temelinde kadınların siyasi ve sosyal bilincinin geliştirilmesine, ekonomik, siyasi ve sosyal başarılarının kutlanmasına ayrılıyor.

Cinsiyet rollerini içselleştirdiğimiz ölçüde mutlu oluyoruz ve daha da önemlisi bilinçli oluyoruz. Türkçe'de biraz da amiyane tabirle cinsiyetini yaşamak deniyor. Bu bilincin çok önemli olduğunu düşünüyoum. İnsanın cinselliğini kişiliğinin geri kalanına ve dünyaya nasıl entegre ettiği de ruhsal durumu açısından çok önemli. Mesela genç bir kadını ele alalım. Genç bir kadın neyle boğuşur. Evlenecek mi yoksa bekar mı kalacak? İş hayatına mı arkadaşlarına mı vakit ayırsın? Düzenli bir ilişkisi var mı? Yaşının dezavantajını nasıl - ki genç yaşın dezanyajı tecrübe eksikliğidir - nasıl kapatıyor?

Bir diğer soru da Dr. Phil in söylediği gibi para birimi olarak neyi kabul ettiğimiz. Bu çok önemli çünkü insanlar eğer çok isterlerse bedel ödeyerek istedikleri yere gelebilme potansiyeli taşıyorlar. Herkes bedel ödüyor. Bedel ödememeye çalışanlar da bedel ödememeye çalışmalarının bedelini ödüyorlar. Bu noktada neyi feda ettiğimiz bize bağlı oluyor aslında. 

Kendi ailemdeki kadınlara baktığımda çalışan ve yönetici olan bir annenin oğlu olmaktan gurur duyduğumu söylemeliyim. Kendi annem bu soruna kendince bir yorum getirmeyi  başarmış. Hem bir kariyer hem de aileyi birarada tutmayı başarmış.

Peki genç bir kadın için bu ne anlama geliyor? Genç bir kadın bilmeli ki dışarıda onu ezmeye çalışan bir canavar var. Ve bu kadın aslında o canavardan daha güçlü. Canavara adilce karşı durduğunda tüm dünya arkasında yer alacak.

Öte yandan aktivist kimliğini benimseyen bir çok kişinin konuyu pek de anlamadığını görüyorum. Kadınların üzerinde somut bir baskı olduğunu söylemek yanlış olur. Örneğin bir şirket kadınların burda çalışması yasaktır diyemez. Bu zaten insan haklarına direkt aykırıdır. Kültürün kadınlara karşı tutumu ise daha incelikli bir konu. Pozitif ayrımcılık yalnızca bir denemesi. Ve biraz üzerine düşülmesi gereken bir örnek. Unutmayalım burada ince bir çizgi var.

Kadınlar günü dünyaya sol düşüncenin armağanı. Tıpkı çalışma saatleri gibi bir çok faydasından biri. Ama unutmayalım bu olağanüstü değiştirici fikirlerin yakıcılığı büyük oldu. Geçmiş nesillerin günahlarını burada görüyoruz. Tıpkı Stalin'in işçi haklarından ziyade kendi güç mücadelesini umursadığı gibi bu kadar radikal düşünce akılla ilişkisi yok. O zaman tarihsel olarak bakıldığında belki bir bilinçli solculuk var bir de bilinçsiz diyebiliriz. Günümüzde bu biraz karışmış görünüyor.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/8march.jpg" alt="8 Mart"></div>
   <div class="two column"></div>
</div>

Ülkemizin geçmişine baktığımızda Atatürk'ün kurmuş olduğu Cumhuriyet'te yapılan işlerin çağın ötesine geçmesi gurur verici. Genç Cumhuriyet yeni gelişmekte olan kadın hakları fikrini hemen dinamizmi ile içselleştiriyor. Bu kadına yönelik düşüncenin geri kalanından daha önde olması çok değerli ve gurur verici. Özellikle Türkiye açısından bu çok anlamlı. İnsanların gerekli bilimsel altyapıya, hayatın gerçekliği ile ilgili görüş açıklığına sahip olduğunda etki altında kalmadan çağın önüne geçebileceğinin bir göstergesi.  Bu yüzyılda kadınların araç kullanmasını tartışan Ortadoğu toplumlarına da iyi bir örnek.Muazzez İlmiye Çığ bu neslin bir örneği. Hala kanlı canlı. Devrim yapmış olmanın ateşini yüz yaşındaki bu sevimli hanımefendinin gözlerinde görmek o kadar da zor değil.


<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/muazzez_ilmiye_cig.jpg" alt="8 Mart"></div>
   <div class="two column"></div>
</div


Son dönemde Amerika'da MeToo hareketi ve Hollywood da kadın aktrislerin daha düşük ücret aldığının ortaya çıkması gibi dikkat çeken gelişmeler oldu. Bu yeni gelişmeler olumlu olsa da onları sahiplenen hareketin durumu tartışılıyor. Progressive (ilerlemeci) bu yeni yaklaşım Suffragette Hareketi gibi tarihe adını altın harflerle mi yazdıracak yoksa abartılı ve gereksiz olarak nitelendirilip geri mi çevrilecek. Sosyal medya özellikle de Twitter bu tartışmalarda önemli bir yer oynadığını görüyoruz. Twitter zaman zaman paylaşım platformu kimliğinin dışına çıkarak bu rolü üstlenmeye gönüllü gözüküyor.

Rüzgarla savrulmaktansa konunun derinliğini anlamaya çalışmak faydalı bir tutum olabilir. Cinsiyet insanın varoluşunda çok önemli bir yer tutuyor. Anladığım kadarıyla bilim dünyası da bu sorunun cevabını hala araştırıyor. Fanatik taraftarlar şöyle dursun konuyu önyargısız ve bilimsel olarak ele alan kişiler için bile sorunlar belirli bir karmaşıklıkta. Örneğin kadın ve erkek arasındaki farkların ne kadarı biyolojik ne kadarı kültürel? STEM alanlarında ve yönetim pozisyonlarındaki kadınların sayısındaki azalma nereden kaynaklanıyor? Bu sayıyı müdahale ederek arttırmaya çalışmalı mıyız yoksa bunu doğal bir sonuç olarak mı kabul etmeliyiz?

Rakamlar yalan söylemeyeceğine göre bu eşitsizliğin nereden kaynaklandığı, düzeltilmesinin dikte edilip edilmeyeceği soru işareti. Kendi bireysel düşüncem temkinli olmak gerektiği yönünde. Fikri geliştirenle onu yarı-doğru şekilde yorumlayıp fanatizmini yapan arasında fark var. Bizim de bu fikirlere tepkimiz fanatiklik olmamalı. Özellikle sosyal değişimlerin sonuçları toplumlarda yaralar açabilir. Burada değişimden yana olanlarla değişime karşı olanlar arasında bir tansiyon görüyoruz. Bu tansiyonun akılcılıktan uzak radikal düşüncedeki kişiler tarafından istismar edilmesi riski var.

*Toplumsal Cinsiyet Eşitliği* Birleşmiş Milletlerin yayınladığı sürdürülebilir kalkınma amaçları arasında 5. sırada yer alıyor. Bugün kadınların ilerlemesinin önünde toplumsal engeller olduğunun bir diğer göstergesi. Bu alanda farkındalığı arttırmak adına yapılan etkinlikler önemli.
