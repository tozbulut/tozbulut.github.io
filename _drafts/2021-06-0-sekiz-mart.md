---
title: Sekiz Mart Dünya Kadınlar Günü
date: 2021-06-03
description: 
category: Kitap
permalink: posts/2020/05/8-mart
tags: [Kadınlar, Bilim]
---

8 Mart tüm dünyada cinsiyetler siyasi ve sosyal bilincinin geliştirilmesine, ekonomik, siyasi ve sosyal başarılarının kutlanmasına ayrılıyor. Hayatlarımızın kadınlar ve erkekler olarak nasıl şekillendiği kültürün bireye temas noktalarından biri burası aslında. Çağımızda kadın olmak, Türkiye'de kadın olmak, Çağımızda erkek olmak, Türkiye'de erkek olmak dediğimiz zaman bu bir takım hikayelerle dolu bir paketi kabullenmek demek. Burada karşımıza çıkabilecek problemlere karşı hazırlıklı olmak hayatlarımızın kalitesi açısından önemli.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/8march.jpg" alt="8 Mart"></div>
   <div class="two column"></div>
</div>

Kendi ailemdeki kadınlara baktığımda çalışan bir annenin oğlu olmaktan gurur duyduğumu söylemeliyim. Kendi annem bu soruna kendince bir yorum getirmeyi başarmış. Hem bir kariyer hem de aileyi bir arada tutmayı başarmış. 1966 doğumlu erken yaşta çocuk sahibi olmuş. Beni 23 yaşında doğurmuş. Beni ve kardeşimi belirli bir yaşa kadar büyüttükten sonra çalışma hayatına başlamış. Bugün kadınların çoğu 23 yaşında çocuk sahibi olmuyor. Kadınların biyolojik olara çocuk doğurabilecekleri sürenin kısıtlı olduğunu düşünecek olursak bu dikkat çekici bir durum.

Genç bir adam olarak toplumun bana da yüklediği bazı "görevler" var aslında. Fakat genç bir kadın için bu bazı noktalarda kıskaç suç teşkil edecek şekilde daralıyor. Artık genç bir kadın için toplumsal bir problemden söz edebilir hale geliyoruz. Genç bir kadın bilmeli ki dışarıda onu ezmeye çalışan bir canavar var. Ve genç kadınların aslında o canavardan daha güçlü olduklarını, canavara adilce karşı durduğunda tüm dünya arkasında yer alacağını, canavarın dünyanın kendisi olmadığını bilmesi gerekiyor. 

Bugün Dünya toplumlarına baktığımızda insanlığın karşı karşıya kaldığı bir çok temel sorun çözülmüş görünse de cinsiyet eşitsizliği başı çekiyor. İnsanlar olarak cinsiyet rollerini içselleştirdiğimiz ölçüde bir bilinç de geliştirmek gerekiyor. İnsanın cinselliğini kişiliğinin geri kalanına ve dünyaya nasıl entegre ettiği de ruhsal durumu açısından çok önemli. Mesela genç bir kadını ele alalım. Genç bir kadın neyle boğuşur. Evlenecek mi yoksa bekar mı kalacak? İş hayatına mı arkadaşlarına mı vakit ayırsın? Düzenli bir ilişkisi var mı? Yaşının dezavantajını nasıl - ki genç yaşın dezavantajı tecrübe eksikliğidir - nasıl kapatıyor?

Eğlenmek amaçlı Dr. Phil'i izlerken bir şey farkettim. Dr. Phil gayet akıllı ve müthiş tespitleri var. Dr. Phil bir tür para biriminden bahsediyor. Bu çok önemli çünkü insanlar eğer çok isterlerse bedel ödeyerek istedikleri yere gelebilme potansiyeli taşıyorlar. Herkes bedel ödüyor. Bedel ödememeye çalışanlar da bedel ödememeye çalışmalarının bedelini ödüyorlar. Bu noktada neyi feda ettiğimiz bize bağlı oluyor aslında. 

Öte yandan zamanımız oldukça kısıtlı. Kadınlar için hem kariyer hem de çocuk sahibi olması gerekiyor. Erken evlenmediyse hepsi aynı ana denk geliyor. Ne istediği konusunda da net değilse işi zor. 

Öte yandan aktivist kimliğini benimseyen bir çok kişinin konuyu pek de anlamadığını görüyorum. Kadınların üzerinde somut bir baskı olduğunu söylemek yanlış olur. Örneğin bir şirket kadınların burda çalışması yasaktır diyemez. Bu zaten insan haklarına direkt aykırıdır. Kültürün kadınlara karşı tutumu ise daha incelikli bir konu. Pozitif ayrımcılık yalnızca bir denemesi. Ve biraz üzerine düşülmesi gereken bir örnek. Unutmayalım burada ince bir çizgi var.

Kadınlar günü dünyaya sol düşüncenin armağanı. Tıpkı çalışma saatleri gibi bir çok faydasından biri. Bu olağanüstü değiştirici fikirlerin yakıcılığı büyük oldu. Geçmiş nesillerin günahlarını burada görüyoruz. Tıpkı Stalin'in işçi haklarından ziyade kendi güç mücadelesini umursadığı gibi radikalleşen solun akılla ilişkisi kesiliyor. O zaman tarihsel olarak bakıldığında belki bir bilinçli solculuk var bir de bilinçsiz diyebiliriz. Günümüzde bu biraz karışmış görünüyor.

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/ataturk_kadin.jpg" alt="8 Mart"></div>
   <div class="two column"></div>
</div>

Ülkemizin geçmişine baktığımızda Atatürk'ün kurmuş olduğu Cumhuriyet'le gelen ilerlemeyle ülkenin bu noktada çağın ötesine geçmesi gurur verici. Genç Cumhuriyet yeni gelişmekte olan kadın hakları fikrini hemen dinamizmi ile içselleştiriyor. Atatürk bizlere bu kadına yönelik düşüncenin geri kalanından daha önde olması gibi çok değerli ve gurur verici armağanı bırakmış oluyor. Tüm dünya açısından özellikle de Türkiye açısından bu çok anlamlı. İnsanların gerekli bilimsel altyapıya, hayatın gerçekliği ile ilgili görüş açıklığına sahip olduğunda etki altında kalmadan çağın önüne geçebileceğinin bir göstergesi. Bu yüzyılda kadınların araç kullanmasını tartışan Ortadoğu toplumlarına da iyi bir örnek. 

Muazzez İlmiye Çığ bu neslin bir örneği. Hala kanlı canlı. Devrim yapmış olmanın ateşini yüz yaşındaki bu sevimli hanımefendinin gözlerinde görmek o kadar da zor değil. 1914 doğumlu olan Muazzez İlmiye Çığ öyle çok üst bir gelir grubundan gelmiyor. Orta-üst sınıf bir ailenin çocuğu diyebiliriz.

> 15 Şubat 1936 tarihinde Ankara Üniversitesi Dil ve Tarih Coğrafya Fakültesi Hititoloji bölümüne kaydoldu. Nazi Almanyası'ndan Türkiye'ye iltica etmiş olan ve Ankara Üniversitesi'nde dersler veren Prof. Dr. Hans Gustav Guterbock'dan Hitit Dili ve Kültürü derslerini, Prof. Dr. Benno Landsberger'den Sümer ve Akad Dilleri ve Mezopotamya Kültürü derslerini aldı. 1940 yılında Ankara Üniversitesinden mezun olduktan sonra İstanbul Eski Şark Eserleri Müzesi Çiviyazılı Belgeler Arşivine uzman olarak atandı. Aynı yıl Kemal Çığ ile evlenmişti. Müzede çalıştığı 31 yıl boyunca meslektaşı Hatice Kızılyay ve Dr. F. R. Kraus ile birlikte müzenin deposunda bulunan Sümer, Akad ve Hitit dillerinde yazılmış on binlerce tableti temizleyip, sınıflandırıp numaralandırdı, 74 bin tabletten oluşan çivi yazılı belgeler arşivini oluşturdu, 3 bin tabletin kopyasını yapıp katalog halinde yayımladı. Kaynak: Wikipedi

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://derinmavi.io/images/muazzez_ilmiye_cig.jpg" alt="8 Mart"></div>
   <div class="two column"></div>
</div

Son dönemde Amerika'da MeToo hareketi ve Hollywood da kadın aktrislerin daha düşük ücret aldığının ortaya çıkması gibi dikkat çeken gelişmeler oldu. Bu yeni gelişmeler olumlu olsa da onları sahiplenen hareketin durumu tartışılıyor. Progressive (ilerlemeci) bu yeni yaklaşım Suffragette Hareketi gibi tarihe adını altın harflerle mi yazdıracak yoksa abartılı ve gereksiz olarak nitelendirilip geri mi çevrilecek. Sosyal medya özellikle de Twitter bu tartışmalarda önemli bir yer oynadığını görüyoruz. Twitter zaman zaman paylaşım platformu kimliğinin dışına çıkarak bu rolü üstlenmeye gönüllü gözüküyor.

Rüzgarla savrulmaktansa konunun derinliğini anlamaya çalışmak faydalı bir tutum olabilir. Cinsiyet insanın varoluşunda çok önemli bir yer tutuyor. Anladığım kadarıyla bilim dünyası da bu sorunun cevabını hala araştırıyor. Fanatik taraftarlar şöyle dursun konuyu önyargısız ve bilimsel olarak ele alan kişiler için bile sorunlar belirli bir karmaşıklıkta. Örneğin kadın ve erkek arasındaki farkların ne kadarı biyolojik ne kadarı kültürel? STEM (Science-Tecnology-Engineering-Medicine) alanlarında ve yönetim pozisyonlarındaki kadınların sayısındaki azalma nereden kaynaklanıyor? Bu sayıyı müdahale ederek arttırmaya çalışmalı mıyız yoksa bunu doğal bir sonuç olarak mı kabul etmeliyiz?

> Rakamlar yalan söylemez; insanlar rakamlarla yalan söyler. -Mark Twain

Rakamlar yalan söylemeyeceğine göre bu eşitsizliğin nereden kaynaklandığı, düzeltilmesinin dikte edilip edilmeyeceği soru işareti. Kendi bireysel düşüncem temkinli olmak gerektiği yönünde. Fikri geliştirenle onu yarı-doğru şekilde yorumlayıp fanatizmini yapan arasında fark var. Bizim de bu fikirlere tepkimiz fanatiklik olmamalı. Özellikle sosyal değişimlerin sonuçları toplumlarda yaralar açabilir. Burada değişimden yana olanlarla değişime karşı olanlar arasında bir tansiyon görüyoruz. Bu tansiyonun akılcılıktan uzak radikal düşüncedeki kişiler tarafından istismar edilmesi riski var.

*Toplumsal Cinsiyet Eşitliği* Birleşmiş Milletlerin yayınladığı sürdürülebilir kalkınma amaçları arasında 5. sırada yer alıyor. Bugün kadınların ilerlemesinin önünde toplumsal engeller olduğunun bir diğer göstergesi. Genç bir erkek olarak ben de bu alanda farkındalığı arttırmak adına yapılan etkinlikler önemsiyorum.
